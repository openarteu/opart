---
title: 'Ακουστική αναγνώριση συγχορδιών [tip #3]'
type: post
date: 2013-06-06T11:56:17+00:00

---
Ένας καλός τρόπος για να αναγνωρίσει κάποιος ακουστικά 3φωνες και 4φωνες συνηχήσεις (βλ. και [Εξάσκηση της Ακουστικής Ικανότητας – Μελωδικά Διαστήματα tip #1] (../../../../2012/11/02/acoustic-ability-tip1), είναι να τις εντάξει σε κάποια αρμονική διαδοχή.

Χαρακτηριστικές συνηχήσεις όπως η ελάσσονα με 7η μ, η μείζονα με 7η μ και η μείζονα με 7η Μ, μπορούν να γίνουν αντιληπτές και εύκολα αναγνωρίσιμες μέσω της σχέσης 2-5-1 (ΙΙ7-V7-I7) πχ. Cm7-F7-Bbmaj7.

![](/cycle-of-5ths-e1370417473657.jpeg)

Η σχέση αυτή είναι βασική αρμονική διαδοχή στην jazz μουσική και προκύπτει εάν χρησιμοποιήσουμε τους φθόγγους του κύκλου των 5ων ως θεμελίους τονικοτήτων. Εάν κινηθούμε αριστερόστροφα, ξεκινώντας από θεμέλιο C, η σχέση 2-5-1 οδηγεί στην Bb, παράδειγμα α.

![](/scan-e1370509817736.jpeg)

Αντίστοιχα, ξεκινώντας από θεμέλιο F, η σχέση 2-5-1 οδηγεί στην Eb, παράδειγμα β.

Η διαδικασία (2-5-1) συνεχίζεται μέχρι να κλείσει ο κύκλος των 5ων στην τονικότητα της C.

Επιλογές από το ρεπερτόριο της jazz όπως : &#8216;Autumn Leaves&#8217;, &#8216;Blue Bossa&#8217;, &#8216;Anthropology&#8217; κλπ. (βλ. The Real Book), προτείνονται για ακρόαση, αναγνώριση και εκτέλεση αυτών των σχέσεων, όχι μόνο στην τονικότητα της κάθε μελωδίας αλλά σε όλες τις τονικότητες (transporto), μέσα στον κύκλο των 5ων.

Σε κάθε περίπτωση η καλλιέργεια της ακουστικής και γενικότερα της μουσικής μας αντίληψης, δεν είναι ζήτημα μιας οποιασδήποτε εξέτασης σε επίπεδο ωδείων ή πανελληνίων. Αν ήταν μόνο αυτός ο στόχος, δεν θα άξιζε καν να αναφερθεί.

Η ουσιαστική γνώση προκύπτει από την διαρκή αναζήτηση δρόμων για περισσότερη ακρόαση και εκτέλεση.

ANΑΝΕΩΣΗ:

Ακολουθώντας την ίδια τακτική (μεταφορές μέσα στον κύκλο των 5ων), μπορούμε να δημιουργήσουμε την σχέση 2-5-1 αλλάζοντας το περιεχόμενο ορισμένων συνηχήσεων ή και τον τρόπο (Μειζ. ή ελάσ.)

Έτσι προκύπτει:

Με αλλαγή περιεχομένου (F9)

Bb major

![](/scan1-e1371114474447.jpeg)

Με αλλαγή τρόπου

Bb minor

![](/scan-1-e1371114689959.jpeg)

Ορισμένες από τις χαρακτηριστικές 4φωνες συνηχήσεις που παρουσιάζονται συνολικά είναι:

  * H μειζ. με 7η μ. (F7)
  * Η μειζ. με 7η Μ. (Bb/maj7)
  * H μειζ. με 7η μ. και 9η Μ. η οποία μπορεί να αντικατασταθεί και από την V9 άνευ θεμελίου (VII ελατ. με 7η μ.)
  * H μειζ. με 7η μ. και 9η μ. η οποία μπορεί να αντικατασταθεί και από την V9 άνευ θεμελίου (VII ελατ. με 7η ελατ. diminished)
  * Η ελασ. με 7η μ. (Cm7)
  * Η ελασ. με 7η M. (Bbm/maj7) με ανοδική λύση στην τονική
  * H ελατ. με 7η μ. (Cm7/5b)

Εξασκηθείτε και πείτε μου τη γνώμη σας.

**Επικοινωνία**: pantolena[at]gmail[dot]com
