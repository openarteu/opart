---
title: 'Prima Vista : Περιττή ή αναγκαία στη Μουσική Εκπαίδευση;'
type: post
date: 2012-02-27T10:09:32+00:00

---

### Τι είναι η prima vista;

Είναι η ανάγνωση και εκτέλεση ενός κομματιού γραμμένης μουσικής, που ο εκτελεστής δεν έχει ξαναδεί και φυσικά ούτε μελετήσει.

Σημαντικά στοιχεία στα οποία πρέπει να έχει καλή &#8211; και συνεχώς βελτιούμενη &#8211; ανταπόκριση ο μαθητής, είναι το μέτρο, ο ρυθμός, οι μελωδικές φράσεις, οι τονικότητες και το tempo.

### Σε τί χρειάζεται η prima vista;

Η χρησιμότητα της παραπάνω διαδικασίας είναι πολλαπλή. Αυξάνει την προσοχή, τη συγκέντρωση, την κριτική σκέψη, τη συνδυαστικότητα, την αναλυτική ικανότητα, την κατανόηση σε βάθος του αντικειμένου, τη διαχείριση πανικού, τον καλύτερο έλεγχο του άγχους. Επίσης βοηθάει στην ανάπτυξη πολλών άλλων στοιχείων της προσωπικότητας ενός ανθρώπου που δεν αφορούν μόνο τη μουσική του εκπαίδευση, αλλά μέσω αυτής, οδηγούν στη συνολική και συγκροτημένη καλλιέργειά του.

### Πότε;

Η prima vista αποτελεί ένα από τα βασικά μαθήματα της [ολοκληρωμένης μουσικής εκπαίδευσης] (../../../../2011/09/07/basic-music-lessons/) και η διδασκαλία της είναι _συνεχής_. **Αρχίζει από την πρώτη ημέρα και διαρκεί ως το τέλος των σπουδών**.

### Ποιός τη χρειάζεται;

H απάντηση φυσικά είναι: ΟΛΟΙ !

### Και ο στόχος;

> Highly skilled musicians can sight-read silently; that is, they can look at the printed music and hear it in their heads without playing or singing

Όσοι λέγονται ή θέλουν να λέγονται **μουσικοί**, ας διαβάσουν την παραπάνω πρόταση πολύ προσεκτικά. Αλλά και όσοι δεν γίνουν μουσικοί, έχουν να κερδίσουν πολλά από αυτή τη διαδικασία.
