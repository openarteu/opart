---
title: 'Ακουστική αναγνώριση συγχορδιών [tip #4]'
type: post
date: 2014-03-02T18:49:49+00:00

---
Ο πιο σίγουρος τρόπος να ακούσoυμε μια ελαττωμένη συγχορδία είναι να τραγουδήσουμε μια μελωδία πάνω σε μια ελαττωμένη συγχορδία.

Ανάμεσα σε άλλα που επιλέγω για τους πιο προχωρημένους μαθητές μου, προτείνω από τους &#8220;Πειρατές της Καραϊβικής&#8221;, το απόσπασμα &#8220;To the pirates cave&#8221;, στο οποίο, το μεγαλύτερο μέρος της αρμονίας του είναι βασισμένο πάνω στην ελαττωμένη με έβδομη _SI(DO b)-RE-FA-LA b__._

Επειδή η παρτιτούρα που έχω είναι πιανιστική (εκτός εάν υπάρχει κάτι άλλο που δεν έχει πέσει στην αντίληψή μου), χρειάστηκε να την προσαρμόσω, ώστε να είναι κατάλληλη, για να τραγουδηθεί από 3 φωνές (S, A, B).

Παραθέτω ως δείγμα για εξάσκηση, την αρχή του αποσπάσματος. Επιπλέον, έχει αρκετό ενδιαφέρον το ρυθμικό μέρος του κομματιού. Ενδείκνυται και για ρυθμική ανάγνωση ταυτόχρονα στα 2 χέρια.

![](/To-the-pirates-cave-e1393785978177.jpg)

Βρείτε την παρτιτούρα του πιάνου (που κυκλοφορεί&#8230;) και προσαρμόστε το στις ανάγκες σας.

Απαιτείται:

  1. Καλή διάθεση, για να ξεφύγετε από τα τετριμμένα.
  2. Ισχυρή θέληση, για να δοκιμάσετε τις δυνάμεις σας.
  3. Ένας δάσκαλος που να μπορεί να ακούει, να παίζει σωστά, να τραγουδάει και να γράφει παρτιτούρα.
  4. Εσείς που ενδιαφέρεστε.
  5. Ένας ακόμη φίλος ή φίλη, για να τραγουδήσει την 3η φωνή ή
  6. Μόνος/η σας τα πάντα, τραγουδώντας και παίζοντας.
