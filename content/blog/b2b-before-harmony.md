---
title: B2B πριν την αρμονία
type: post
date: 2015-10-02T08:40:56+00:00

---
Σήμερα παρουσιάζω μια διαφορετική προσέγγιση και προτείνω λύση σε ένα σοβαρό ζήτημα που αντιμετωπίζουν αρκετά συχνά μαθητές μουσικής στην ηλικία περίπου των 11-14 ετών.

Σε αυτό λοιπόν το στάδιο, έχοντας ξεκινήσει μουσικές σπουδές από τις πρώτες τάξεις του δημοτικού, συμβαίνουν τα εξής (αναμενόμενα) παράδοξα και αντιφατικά.

Οι μαθητές:

  * Είναι τεχνικά αρχάριοι στο όργανο και οπωσδήποτε δεν έχουν παίξει ρεπερτόριο.

  * Έχουν τελειώσει(;) την θεωρία της μουσικής, πράγμα που είναι εντελώς αναντίστοιχο με την πρόοδο στο όργανο. Αυτό βεβαίως αποτελεί σοβαρό πρόβλημα και εμπόδιο για την συνέχεια, αφού δεν παίζουν πραγματικά όργανο, μόνον εικονικά. [^1]

  * Σε κάποιες περιπτώσεις δέχονται προτάσεις να ξεκινήσουν την αρμονία, για να μην δημιουργηθεί χρονικό κενό στις σπουδές τους. Οι πλέον φιλόδοξοι και επιθυμούντες την γρήγορη απόκτηση πτυχίου(ων) το αποδέχονται &#8230; και γίνονται οι επόμενοι πτυχιούχοι &#8211; &#8220;καθηγητές&#8221; (!) στα 12 ή 13 χρόνια τους (!!)

  * Σε άλλες πάλι περιπτώσεις τους προτείνεται να συνεχίσουν μόνο στο όργανο (!) μέχρι να μεγαλώσουν και να κάνουν αρμονία.

  * Αρκετοί γονείς (ιδιαίτερα στις μέρες μας) υπολογίζουν τα έξοδα από τα δίδακτρα 3-4 ή περισσότερων ετών που δεν είναι καθόλου ευκαταφρόνητα.

  * Οι πιο σκεπτόμενοι αναλογίζονται (χωρίς απάντηση) εκ των υστέρων τον λόγο που ξεκίνησαν θεωρία στην Α&#8217; δημοτικού και την τελείωσαν(;) μέχρι την Ε&#8217; και τώρα ξαφνικά βρίσκονται στο κενό.

  * Όσοι (και είναι πολλοί) έχουν απογοητευτεί από 5 χρόνια θεωρίας που έγιναν σε ακατάλληλες ηλικίες και με ακατάλληλο τρόπο, έχοντάς τους αφήσει μόνο πικρή ανάμνηση και ελάχιστες, χωρίς πρακτικό και ουσιαστικό αντίκρυσμα γνώσεις, εγκαταλείπουν τα πάντα.

Τί μπορεί να γίνει;

_Β2Β = Back to Basics στα βασικά θεωρητικά με διδασκαλία στην πράξη, ώστε να μπορούν να χρησιμοποιηθούν στην πράξη. Είναι η κάλυψη του κενού χρόνου και γνώσεων για μαθητές μουσικής 11-14 ετών και η βάση για την επανεκκίνηση και την ομαλότερη μετέπειτα πορεία τους. Η διάρκεια του προγράμματος είναι 6-9 μήνες με 60&#8242; εβδομαδιαίου ατομικού μαθήματος ή σε ομάδα των 2 μαθητών. **Πραγματοποιείται online.**_

Περιλαμβάνει ό,τι χρειάζονται οι μαθητές αυτής της ηλικίας και επιπέδου και δεν το διαθέτουν.

  * Ικανότητα χειρισμού του ρυθμού.

  * Ακουστική εξάσκηση (ear training) με συγκεκριμένη μεθοδολογία.

  * Τραγούδι μελωδίας με άψογο χειρισμό των διαστημάτων, χωρίς την ανάγκη πιανιστικής συνοδείας.

  * Κατανόηση της λειτουργίας διαστημάτων και κλιμάκων επάνω στα πλήκτρα.

Με την ολοκλήρωση αυτού του προγράμματος μπορεί να ακολουθήσει φυσιολογικά ΟΛΗ η Αρμονία της Μουσικής σε 6-9 μήνες. Ναι, καλά διαβάσατε. Όχι σε 3-4 ή περισσότερα χρόνια.

Όποιος ενδιαφέρεται για το B2B πριν ξεκινήσει την αρμονία, μπορεί να επικοινωνήσει μαζί μου με ένα email στο pantolena[at]gmail[dot]com.

~a

[^1]:    
    Φαίνεται να έχουν κάνει ύλη και είναι καλυμμένοι τυπικά ως προς την ποσότητα, ως προς την ουσία και το αποτέλεσμα όμως..;