+++
title = "About"
type = "pages"
menu = "main"
weight = "1"
+++

Είμαστε η ομάδα openart. Παίζουμε μουσική και διδάσκουμε πιάνο και όλα τα θεωρητικά της μουσικής σε οποιοδήποτε επίπεδο για περισσότερα από 20 χρόνια.
Τα μαθήματα - projects που αναπτύσσουμε και υλοποιούμε αφορούν την εξ' αποστάσεως εκπαίδευση και έχουν **συγκεκριμένους στόχους, διάρκεια και μετρήσιμα αποτελέσματα**.

### Τι κάνουμε

Λύνουμε καθημερινά προβλήματα σχετικά με την μουσική εκπαίδευση μικρών και μεγάλων και βοηθούμε όποιον μας το ζητήσει να υλοποιήσει τους στόχους του γρηγορότερα και αποτελεσματικότερα. Οι υπηρεσίες που προσφέρουμε βασίζονται στον απλό κανόνα : **"Μας φέρνετε ένα πρόβλημα, σας δίνουμε μία λύση"**.

## Μαθήματα - projects

* **Eισαγωγή στη μουσική για αρχάριους**. Με αυτό το πρόγραμμα διάρκειας μερικών εβδομάδων, οποιοσδήποτε θέλει να ξεκινήσει μουσικές σπουδές και έχει μικρή ή μηδενική εμπειρία, αποκτά βασικές γνώσεις που θα αποδειχθούν πολύτιμες για την γρήγορη μετέπειτα εξέλιξή του.

* **Κλασσικό πιάνο** (τεχνική, ρεπερτόριο) σε οποιοδήποτε επίπεδο. Ρυθμική και αρμονική ανάλυση, prima vista, δακτυλοθεσία, στάση σώματος, pedal, τεχνικές απομνημόνευσης.

* **Μοντέρνο πιάνο** (σύγχρονο ρεπερτόριο). Πρωτότυπες διασκευές, ανάλογες με το επίπεδο του ενδιαφερόμενου, transporto, γνώση βασικής αρμονίας, εναρμόνιση τραγουδιών, αυτοσχεδιαζόμενες μελωδικές γραμμές, τύποι συνοδείας.

* **Αρμονία - dictée** (προετοιμασία πανελλαδικών εξετάσεων). Όλη η εξεταστέα ύλη μέσα από πρότυπα λυμένα θέματα, πρακτική μεθοδολογία και προσομοίωση εξετάσεων. Εξάσκηση σε δοσμένα και μη θέματα πανελλαδικών.

* **Απευθείας εναρμόνιση** (προετοιμασία πτυχίων αρμονίας). Απαιτείται μόνο στοιχειώδης γνώση υποχρεωτικού πιάνου μέχρι την Κ3 τάξη. Περιλαμβάνει πολύ σύντομες δοσμένες μελωδίες καθώς και ενάριθμα - ανάριθμα μπάσα που δίνονται για εναρμόνιση απευθείας στο πιάνο, χωρίς να γράφονται. Το αντικείμενο είναι εξελικτικής δυσκολίας, ξεκινάει με θέσεις απλών τρίφωνων συγχορδιών και φθάνει μέχρι χορικά J. S. Bach.

* **Σύνθεση και εναρμόνιση πρωτότυπης μελωδίας**. Δομή και κατασκευή 4μετρων φράσεων σε όλες τις τονικότητες, πτωτικά σχήματα και στυλ. Η εναρμόνιση και τα συνοδευτικά σχήματα ακολουθούν το στυλ της μελωδικής γραμμής. Μοναδικό στο είδος του πρόγραμμα για όσους θέλουν να δημιουργήσουν δική τους μουσική.

### Ο τρόπος που δουλεύουμε

* Για να κάνουμε ό,τι καλύτερο μπορούμε, χρειάζεται να έχουμε αρκετές πληροφορίες για το υπόβαθρό σας, το πρόβλημα ή τα προβλήματα που σας απασχολούν, τους στόχους σας και τα χρονικά πλαίσια μέσα στα οποία θέλετε να τους υλοποιήσετε κλπ. Αυτό μπορεί να γίνει στέλνοντάς μας ένα email.

* Απαντούμε σε όλα τα emails αυτού του είδους σε 24-48 ώρες με μία πρώτη εκτίμηση και κάποιες προτάσεις.

* Στη συνέχεια μέσα από την επικοινωνία μαζί σας μπορούμε να δημιουργήσουμε ένα προσωπικό πρόγραμμα συγκεκριμένης χρονικής διάρκειας,  υλικό (παρτιτούρες, οδηγίες κλπ.) που είναι προσαρμοσμένο στις δυνατότητες και εξυπηρετεί τις ανάγκες και τους στόχους σας.

* Το σημαντικότερο κομμάτι της συνεργασίας μας είναι η υλοποίηση, κατά τη διάρκεια της οποίας έχουμε συνεχή επικοινωνία μέσω email και εβδομαδιαία sessions μέσω skype.

Γνωρίστε μας καλύτερα διαβάζοντας τα άρθρα του [blog](../blog/).

Εάν ενδιαφέρεστε για κάποια συνεργασία, μη διστάσετε να στείλετε ένα email:
 
gramchris[at]gmail[dot]com

openart team